<!DOCTYPE html>
<html>
<head>
<title>About Miley</title>
<meta lang="en" charset="utf-8">
<meta keywords="Miley, Nashville, American, Singer/Songwriter, Actrice, MTV, Artist, Disney, Liam Hemsworth">
<style>
  * {font-family: Roboto, Calibri, Arial, Sans-serif;}
  html {box-sizing: border-box; border-collapse: collapse;}
  body {margin: 0px; padding: 0% 5% 0% 5%;}
  h1 {font-size: 5vh; font-weight: bold; color: pink;}
  p {font-size: 2vh;}

  </style>
</head>

<body>
<article id="about">

<h1>About Miley</h1>

<hr>
<p>Miley Ray Cyrus (Nashville (Tennessee), 23 november 1992) is een Amerikaans actrice en zangeres. Als kind had ze kleine rollen in de Amerikaanse televisieserie Doc en in de film Big Fish. Ze verkreeg internationale bekendheid als actrice in 2006 als Hannah Montana in de gelijknamige serie op Disney Channel. Ze tekende bij haar eerste platenlabel Hollywood Records in 2007 en bracht haar eerste studioalbum uit, dat ook diende als de soundtrack van de serie Hannah Montana 2: Meet Miley Cyrus. </p>
<p>Van dit album zijn in de Verenigde Staten 3 miljoen exemplaren verkocht. Daarna volgde haar eerste top 10-hit in de Billboard Hot 100, See You Again. Hetzelfde jaar deed ze haar eerste tournee, de Best of Both Worlds Tour, en vervolgens bracht ze een 3D-concertfilm uit getiteld Hannah Montana & Miley Cyrus: Best of Both Worlds Concert.Haar tweede album Breakout kwam uit in 2008 en werd bekroond met platina door de Recording Industry Association of America (RIAA), omdat er meer dan 1 miljoen exemplaren van verkocht zijn. Hierna bracht ze 7 Things uit. In datzelfde jaar begon ze ook aan haar filmcarrière als het personage Penny in de animatiefilm Bolt. Cyrus werd voor het nummer I thought I lost you (de titelsong van de film) genomineerd voor een Golden Globe Award voor het beste originele nummer.</p>
<p>In 2009 bracht ze de film Hannah Montana: The Movie uit met de soundtrack en eveneens officiële single The climb. Hierna begon ze steeds meer een volwassen imago en een mainstreamachtige sound te krijgen met haar ep The times of our lives (2009). Het nummer Party in the U.S.A. kwam op nummer 2 in de Billboard Hot 100 terecht en was tevens haar succesvolste single tot toen toe. Ze bracht in 2010 ook de film The Last Song uit, die voor een volwassener imago moest zorgen.</p>
<p>In 2010 verscheen haar derde album, Can't Be Tamed. Dit album heeft een wat danceachtig geluid en moest ook zorgen voor haar transformatie van een tiener naar volwassenen persoon. Dit album werd vooral gepromoot door optredens in verschillende televisieprogramma's. Ondanks de promotie werd dit haar minst verkochte album van haar carrière tot nu toe. Hierna wilde Cyrus zich meer richten op haar acteercarrière en bracht ze twee films uit, LOL (2012) en So Undercover (ook uit 2012). Ze verliet haar platenlabel in 2013 en tekende bij RCA Records. In het najaar van datzelfde jaar bracht ze haar vierde studioalbum uit, getiteld Bangerz. Haar singles We Can't Stop en Wrecking Ball deden het allebei goed in de hitlijsten en werden onder andere gepromoot door provocerende muziekvideo's. Wrecking Ball is tevens haar eerste nummer 1-hit in de Billboard Hot 100.</p>
<p>Cyrus staat bekend als een van de succesvolste artiesten die van The Walt Disney Company komen. Ze heeft vijf nummer 1-albums in de officiële Amerikaanse albumlijst op haar naam staan, waarvan twee soundtracks zijn van de televisieserie Hannah Montana. In 2010 stond Cyrus op nummer 13 in de Forbes 2010 Celebrity Top 100. In 2011 stond ze in het Guinness Book als 'tiener met de meeste hitnoteringen'. Ze had haar 29e notering in de Billboard Hot 100 op 7 november 2009 met Party in the U.S.A.
</p>
<p> In 2013 is Cyrus door MTV verkozen tot artiest van het jaar. Van december 2018 tot augustus 2019 was Cyrus getrouwd met Liam Hemsworth, met wie zij in 2012 en 2013 enkele maanden en vanaf 2016 tot het huwelijk verloofd was.</p>
<hr>
</article>
<body>
</html>
